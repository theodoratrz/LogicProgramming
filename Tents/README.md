# Summary

Θεωρούμε έναν ορθογώνιο αγρό δεδομένων διαστάσεων, έστω 𝑁𝑥𝑀. Σε συγκεκριμένες θέσεις (𝑖, 𝑗) του αγρού, με το 𝑖 από 1 έως 𝑁 και το 𝑗 από 1 έως 𝑀, υπάρχουν 𝐾 δέντρα. 
Θέλουμε να τοποθετήσουμε στον αγρό ένα πλήθος από τέντες σε θέσεις που πρέπει να βρεθούν έτσι ώστε:
- Σε τουλάχιστον μία από τις γειτονικές θέσεις κάθε δέντρου, οριζόντια, κάθετα ή διαγώνια, να υπάρχει τέντα.
- Δύο τέντες δεν πρέπει να βρίσκονται σε γειτονικές θέσεις, ούτε οριζόντια, ούτε κάθετα, ούτε διαγώνια.
- Δεν μπορεί να υπάρχει τέντα σε θέση που υπάρχει δέντρο.
- Για κάποιες, όχι απαραίτητα όλες, από τις γραμμές και τις στήλες του αγρού δίνονται μέγιστοι αριθμοί τεντών που μπορεί να υπάρχουν στη γραμμή ή τη στήλη, αντίστοιχα.
- Οι τέντες που θα τοποθετηθούν να είναι οι ελάχιστες δυνατές.

Ορίζουμε ένα κατηγόρημα tents/4, το οποίο να καλείται σαν tents(RowTents, ColumnTents, Trees, Tents), όπου RowTents είναι μία λίστα με τα επιθυμητά συνολικά μέγιστα 
πλήθη τεντών ανά γραμμή, ColumnTents είναι μία λίστα με τα επιθυμητά συνολικά μέγιστα πλήθη τεντών ανά στήλη και Trees είναι μία λίστα από συντεταγμένες της μορφής 
Row-Column, στις οποίες βρίσκονται τα δέντρα. Το πλήθος των γραμμών 𝑁 του αγρού ισούται με το μήκος της λίστας RowTents, το πλήθος των στηλών 𝑀 ισούται με το μήκος 
της λίστας ColumnTents και το πλήθος των δέντρων 𝐾 ισούται με το μήκος της λίστας Trees. Αν δεν θέλουμε να δώσουμε περιορισμό μεγίστου πλήθους για τις τέντες σε κάποια 
γραμμή ή κάποια στήλη, αρκεί στο αντίστοιχο στοιχείο της λίστας RowTents ή ColumnTents, αντίστοιχα, να βάλουμε κάποιο αρνητικό αριθμό. Επιστρέφουμε στη μεταβλητή Tents 
μία λίστα με τις συντεταγμένες των θέσεων στις οποίες πρέπει να τοποθετηθούν οι τέντες, ώστε να ισχύουν οι περιορισμοί που έχουν τεθεί. Αν το πρόβλημα έχει περισσότερες 
από μία λύση με το ελάχιστο δυνατό πλήθος τεντών, να βρίσκονται όλες μέσω οπισθοδρόμησης. 

Κάποιες ενδεικτικές εκτελέσεις είναι οι εξής:

`?- tents([0, -1, -1, 3, -1], [1, 1, -1, -1, 1], [1-2, 2-5, 3-3, 5-1, 5-5], Tents).`

`Tents = [2 - 3, 3 - 5, 5 - 2, 5 - 4]  `

`Tents = [2 - 3, 3 - 5, 4 - 2, 5 - 4]  `

`Tents = [2 - 3, 3 - 5, 4 - 1, 5 - 4]  `

`Tents = [2 - 2, 3 - 5, 4 - 1, 5 - 4]`
